<p dir='rtl' align='right'>
<br>ליאור אלמוג
וברק חדד<br><br>
  מטרת הפרויקט שלנו היא לאפשר חיפוש של מידע בתוך קבצי XML של חקיקה כאשר מנוע החיפוש יחזיר כתוצאה את סעיף החוק הרלוונטי ביותר למילות החיפוש שהתקבלו. החיפוש נוגע לתוכן החוק ומחפש התאמה על פיו.<br>
את קוד התכנית כתבנו בשפת פייתון, ולמען קבלת תוצאות החיפוש הטובות ביותר השתמשנו בכלים רבים שהשפה מאפשרת, ביניהם Word2Vec, TF-IDF, ספריות Pandas, Pickle ועוד.<br>
תחילה טענו קורפוס מילים בעברית שבעזרתו נוכל למצוא את המילים הדומות ביותר לחיפוש שהתבצע. אחר כך קראנו את כל קבצי ה – XML של החקיקה לתוך רשימה, כך שכל איבר בה מייצג חוק אחר ומכיל את כל סעיפי החוק. בחלק זה נעזרנו במבנה של קובץ הXML – הסתמכנו על החלוקה לסעיפים בתוך קבצי החוקים וכך שמרנו את כל סעיפי החוק תחת רשימה אחת.<br>
עברנו על המילים בכל החוקים הנתונים לנו וחישבנו עבורם את ה – IDF-TF, ובכך קיבלנו ערך מספרי לכל מילה המייצג את גודל המשמעות שלה. כלומר, ככל שערכה גדול יותר, כך היא משמעותית יותר במשפט.<br>
את המילים וערכן המספרי שקיבלנו הכנסנו למילון כך שהמפתח הוא המילה והערך הוא המספר שקיבלה מתוצאת ה – IDF-TF.<br>
על מנת לחסוך זמן ריצה בכל פעם, מאחר וקבצי ה – XML קבועים, חישבנו את כל הדברים הנ"ל ושמרנו אותם בקבצים ובכך בכל הרצה של הקוד כעת נותר רק לפתוח את הקבצים הללו ואין צורך לחשב הכל מחדש.<br>
לאחר ביצוע כל הנ"ל, התוכנית מחכה לרצף החיפוש מהמשתמש. בעת קבלת הקלט, פירקנו את הרצף למילים בודדות ועבור כל מילה השתמשנו ב – Word2Vec וקיבלנו קבוצה של מילים דומות לה במשמעות.<br>
על מנת למצוא את סעיף החוק הרלוונטי ביותר לנו, עברנו על רשימת החוקים שלנו והשוונו את המילים בכל סעיף לקבוצת המילים הדומות שקיבלנו מ – Word2Vec בעבור כל מילה שהתקבלה בקלט.<br>
הוספנו מונה עבור כל סעיף של חוק כלשהו, ובכל סעיף בו נמצאה מילה מבין קבוצת המילים הדומות ביותר העלנו את ערכו של המונה שלו בערך המילה במילון ה – IDF-TF שבנינו. כלומר, אם נמצאה בסעיף מילה בעלת ערך IDF-TF גבוה, ערכו של מונה הסעיף יעלה יותר מאשר אם נמצאה בו מילה נפוצה יותר בקבצי החקיקה אשר לה ערך יחסית נמוך של IDF-TF, כלומר אינה בעלת משמעות גדולה במשפט.<br>
לבסוף, חמשת סעיפי החוק שערך המונה המצטבר שלהם הוא הגבוה ביותר הם סעיף החוק שאנו נחזיר כתוצאת החיפוש, כלומר חמשת סעיפי החוק הרלוונטי ביותר עבור חיפוש המשתמש.<br><br>
הערכת התוצאות:<br>
בכדי להעריך את התוצאות הצגנו כפלט בנוסף לסעיפים המתאימים ביותר גם את אחוז ההתאמה, וכמו כן גם הדגשנו את המילים המתאימות. הבחנו בכך שלעיתים התוצאה שמתקבלת אכן בעלת אחוזי התאמה גבוהים, וכן ניתן בעזרת קריאת הסעיף ומבט על המילים המודגשות לראות כי אכן מילות החיפוש שהזנו (או מילים קרובות אליהן) מופיעות בסעיף שהוצג. במקרים אחרים בהן אחת המילים שהוזנו בחיפוש מאוד דומיננטית יכול להיווצר מצב כך שהסעיף יקבל ציון מאוד גבוה למרות שבפועל ההתאמה לא טובה. ניסינו להתגבר על כך ע"י הגדלת מספר המילים הדומות שחוזרות מהWord2Vec (מ10 ל-30), מה שאכן שיפר חלק מהתוצאות. בנוסף, שינינו את הנוסחה של חישוב הציון לסעיף כך שיהיה פער גדול יותר בין הציונים שחוזרים מהTF-IDF וכך ייתכן שהסעיפים המתאימים יקבלו ציון כולל גבוה יותר.<br><br>
</p>

<p dir='rtl' align='right'>
שינויים ותיקונים לאחר ההצגה:<br>
<br>-	תוצאת החיפוש היא חמשת הסעיפים המתאימים ביותר במקום הסעיף המתאים ביותר.
<br>-	לצד כל סעיף שמוצג כתוצאת חיפוש מתלווה שם החוק אליו הוא שייך
<br>-	מצוין עבור כל סעיף שהתקבל מהו אחוז ההתאמה שלו
<br>-	מילות החיפוש או מילים קרובות אליהן מודגשות בסעיפים הנ"ל
</p>

<p dir='rtl' align='right'>
אופן הרצה:<br>
<br>-	מורידים את כל הקבצים לתוך אותה תיקייה עם הקוד
<br>-	מריצים
<br>-	ברגע שמתקבלת הודעה שמצפה לקבל קלט, מזינים את התוכן אותו רוצים למצוא בחוקים.<br>
קלטים לדוגמא :<br>
סיוע לניצולי שואה<br>
קניית דירה<br>
פינוי בינוי<br>
<br>-	ניתן לחזור על החיפוש שוב ושוב בכל פעם שמתקבלת ההודעה להכנסת קלט
<br>-	כדי לסיים את החיפוש, יש להזין 'q'
</p>
